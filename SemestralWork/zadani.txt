### PT - Zadani
Tato semestrální práce patří do kategorie interaktivních aplikací. Vaším cílem je vytvořit aplikaci, kterou bude uživatel interaktivně ovládat (např. pomocí příkazů na standardním vstupu). Případné parametry aplikace se nesnažte definovat přímo v kódu (a to ani pomocí konstant). Umístěte je do konfiguračních souborů (jednoho nebo více), které váš program bude načítat.

Vaším úkolem je vytvořit program na správu souborů a adresářů (podobně jako to dělá program Midnight Commander).

Implementujte následující funkcionality:

Umožněte pracovat se soubory: běžnými, adresáři i symbolickými linky.

Základní operace: vytváření, kopírování, přesun, mazání.

Předchozí operace (kromě vytváření) je potřeba umět i nad množinou souborů definovaných regulárním výrazem.

Pokročilejší operace: spojování souborů (concat), vyhledávání souborů podle textu v nich obsaženého, deduplikace souborů (nalezení duplikátních souborů a nahrazení duplicit za symbolické linky).

Vytvořte rozumné uživatelské rozhraní, které umožní alespoň zobrazení adresářů nad kterými se pracuje, vizuálně rozliší soubory, adresáře a symbolické linky a umožní navigaci mezi adresáři.

V této úloze není možné implementovat jednotlivé operace využitím volání systémových příkazů, např. pomocí příkazu system (výjimku tvoří smazání obrazovky, př. system("clear")). Jednotlivé operace můžete implementovat nástroji standardní knihovny (př. std::filesystem). V případě, že vám nestačí, můžete využít systémové knihovny unistd.h, dirent.h, stat.h a další. Složitější operace je nutné implementovat manuálně.

Kde lze využít polymorfismus? (doporučené)

typy souborů: běžný, adresář, symbolický link, …

typy operací: vytvoření, kopírování, přesun, mazání, …

hledání duplikátních souborů: exaktní, s ignorování whitespaces, …

uživatelské rozhraní: konzole, ncurses, SDL, OpenGL (různé varianty), …

Další informace:

https://midnight-commander.org/

V této úloze si můžete vyhrát i s GUI a navrhnout zobrazení pro dva sloupce.

### Doplneni Zadani
Jako téma pro semestrální práci jsem si vybral aplikaci správce souborů.
Aplikace bude mít podobné uživatelské rozhraní jako má již existující aplikace Midnight Commander. Veškerý interface bude implementován jako výpis v konzoli. Prohlížeč souboru bude rozdělen na dvě obrazovky, kdy každá bude pracovat samostatně (na každé se může zobrazovat jiná cesta). Při spuštění se načtou všechny disky, po vybrání disku se zobrazí obsah na disku. Jednotlivé položky budou rozlišitelné podle typu a uživatel uvidí jaká položka je momentálně vybraná. Uživatel bude moct provádět operace, které jsou součásti zadání, tedy: mazání, kopírování, přesun, vytváření, spojování textových souboru do jednoho souboru, nahrazování duplicitních souboru symbolickými linky. Dále jsem se rozhodl přidat možnost provádění základních operací (kromě vytváření) nad množinou souboru/složek/linků (jiný než regex), uživatel označí všechny soubory/složky/linky a nad touto množinou se provede operace. Uživatel bude mít rovněž možnost přejmenovat jednotlivé položky. Pokud je uživateli dovoleno měnit práva k jednotlivým položkám, bude je moct změnit/nastavit. V dolní části terminálu bude menu bar, s operacemi a klávesami, kterými se operace provede. V menu baru bude i samotná položka menu, která se zobrazí jako dialogové okno a bude obsahovat složitější operace, jako například spojování, deduplikace, operace pomocí regexu, nastavení práv. Po zvolení operace se uživateli zobrazí dialogové okno, které bude potvrzovací (Chcete provést tuto operaci ANO/NE). Pokud si uživatel vybral operaci, kde je zapotřebí vstup, např. pro regex, zobrazí se mu dialogové okno s možností zadat vstup.

### Popis Trid
Popis tříd a metod k diagramu tříd:

Citem
Jedná se o hlavní třídu, která reprezentuje jednu položku soubor/link/složka. Je rodičem tříd: CFile, CDir, CLink. Obsahuje abstraktní metody pro jednotlivé operace, které mají všichni potomci. Operace jsou přetížené metody, které se aplikují buď na jednotlivé položky, nebo na množinu vybraných položek. Dále obsahuje proměnnou CDate, která reprezentuje datum poslední modifikace souboru, a proměnnou Permissions, která reprezentuje nastavená práva pro jednotlivé položky

CFile
Potomek třídy CItem, obsahuje vlastní implementaci abstraktních metod a metodu pro spojování souborů, která vrací nový, již spojený soubor

CDir
Potomek třídy CItem, obsahuje a vlastní implementaci abstraktních metod. Metoda GetSize projde všechny položky uvnitř složky a vrátí sumu jejich velikosti. Metoda Move/Copy/Delete se provede i na všechny podpoložky této složky

CLink
Potomek třídy CItem, obsahuje ukazatel na položku a vlastní implementaci abstraktních metod.

CMenu
Třída, která reprezentuje dialogové okno, které se zobrazí, pomocí metody Print, po zvolení položky menu v help baru, v dolní častí konzole. Obsahuje velikost a pozici okna, seznam dostupných operací a odkaz na vybranou položku

CConfirmDialog/CInputDialog
Třídy, reprezentující dialogová okna, které se zobrazí, pomocí metody Print, po zvolení jednotlivých operací v help baru nebo v dialogu CMenu. Obsahuje velikost a pozici okna, název dialogu (Chcete smazat/přesunout, atd..). V případě input dialogu, obsahuje možnost zadání vstupu od uživatele (např pro regex nebo název položky)

CWindow
Třída, která reprezentuje jedno okno, obsahuje seznam všech položek na aktuální cestě, seznam vybraných položek, dialogová okna, menu, odkaz na vybranou položku

CHelpBar
Třída, která reprezentuje HelpBar, který se zobrazí v dolní částí konzole a obsahuje seznam operací a klávesu, pomocí které si uživatel operaci vybere.

CManager
Hlavní třída, která reprezentuje samotný prohlížeč souboru, obsahuje dvě proměnné typu CWindow, odkaz na aktuální CWindow( zda je uživatel na levé nebo pravé straně prohlížeče), HelpBar se seznamem operací a vykreslovací metodu Print.

CDate
Reprezentuje Datum modifikace položek

CPermision
Reprezentuje práva položek

CSize
Reprezentuje velikost a polohu oken







